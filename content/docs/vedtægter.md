---
title: Vedtægter
weight: 2
bookToc: false
---

# Vedtægter 

Her kommer snart et link til vedtægterne som PDF.

## 1. Foreningens navn og hjemsted

### § 1

Stk.1. Grundejerforeningens navn er Grundejerforeningen Præstegårdsvej.


### § 2

Stk.1. Grundejerforeningen har hjemme i Favrskov Kommune under Retten i Randers.







## Kap. 2. Foreningens område og medlemskreds

### § 3

Stk.1.  Grundejerforeningens geografiske område er parceller udstykket fra matriklerne 15bg, 15d, 15cf og del af 13a alle Søften By, Søften og del af matr.nr. 7000aa, (vejjord fra Engdalsvej) samt alle parceller, der efter den 5. november 2010 udstykkes herfra og som berøres af lokalplan 319.

Dog undtaget er: samtlige parceller og fællesarealer i delområde II i lokalplan 319, som varetages af Grundejerforeningen Præstemarkshaven.


### § 4

Stk.1.  Grundejerforeningen Præstegårdsvejs medlemmer består af ejere af ejendomme og/eller grunde inden for grundejerforeningens område.

Stk.2.  Alle ejere af ejendomme og/eller grunde, jf. stk. 1 har pligt til at være medlem af grundejerforeningen og medlemspligten indtræder ved grundejerforeningens stiftelse.




## Kap. 3. Foreningens formål og opgaver

### § 5


Stk.1.  Grundejerforeningen Præstegårdsvej står for drift og vedligeholdelse af private stier og fællesarealer i overensstemmelse med lokalplanens bestemmelser. 

Stk.2.  Grundejerforeningen Præstegårdsvej skal modtage skøde på de fællesarealer, der ifølge lokalplanen skal vedligeholdes af Grundejerforeningen.

Stk.3.  Grundejerforeningen Præstegårdsvej varetager samtlige medlemmernes fælles interesser som ejere af ejendomme og/grunde inden for grundejerforeningens område. 

Stk.4.  Grundejerforeningen Præstegårdsvej har ret til at optage de lån og/eller opkræve de rimelige økonomiske midler hos medlemmerne, der er nødvendige for udførelse af grundejerforeningens opgaver, samt kræve fornøden sikkerhed herfor.




## Kap. 4. Medlemmernes forhold til foreningen

§ 6

Stk.1. Generalforsamlingen afgør, om finansiering og administration af grundejerforeningens opgaver alene skal ske ved opkrævning hos de enkelte medlemmer eller tillige ved optagelse af lån.

Stk.2.  Det enkelte medlem har pligt til at betale de bidrag, som generalforsamlingen fastsætter. Og et medlem betaler bidrag for hver matrikkel, medlemmet ejer, bebygget eller ubebygget.

Stk.3.  Betaler et medlem ikke det fastsatte bidrag rettidigt, er grundejerforeningen berettiget til at pålægge et rimeligt rykkergebyr. Rykkergebyrets størrelse fastsættes af bestyrelsen.

Stk.4.  Et medlem, der er i mere end én rates restance til foreningen, har ikke stemmeret på generalforsamlingen. Medlemmet kan i så fald ikke vælges til tillidshverv i grundejerforeningen.

Stk.5.  Generalforsamlingen kan fastsætte et specielt bidrag (indskud), der skal betales for hver matrikkel, når bidragspligt indtræder efter grundejerforeningens stiftelse.




### § 7


Stk.1.  I forholdet til tredjemand hæfter medlemmerne ikke for grundejerforeningens forpligtelser med andet end deres andel i grundejerforeningens formue.

Stk.2.  I forhold til grundejerforeningen hæfter medlemmerne personligt og i henhold til ejerandelen(e) i grundejerforeningens område. Det gælder også for tab, som grundejer-foreningen måtte få på enkelte medlemmer.

Stk.3.  Det enkelte medlem har pligt til efter generalforsamlingens beslutning at stille sikkerhed for foreningens lån over for långivende pengeinstitut.

Stk.4.  Det enkelte medlem har endvidere efter generalforsamlingens beslutning pligt til at stille sikkerhed for grundejerforeningens til enhver tid værende krav mod medlemmet.


### § 8

Stk.1.  Når et medlem overdrager sin ejendom og/eller grund, er vedkommende fra dette tidspunkt ikke medlem af grundejerforeningen og kan intet krav rette mod dennes formue.

Stk.2.  Den nye ejer indtræder i den tidligere ejers rettigheder og forpligtelser over for grundejerforeningen. 

Stk.3.  Både den tidligere ejer og den nye ejer har pligt til skriftligt at melde ejerskiftet til grundejerforeningen og samtidig oplyse den nye ejers navn og bopæl, samt den tidligere ejers nye bopæl. Det skal ske senest 1 måned efter salget. (skæringsdatoen).



### § 9

Stk.1.  Et medlem har på generalforsamlingen to stemmer for hvert bidrag, der er pålagt medlemmet.













## Kap. 5. Generalforsamling, ledelse og administration

### § 10


Stk.1.  Generalforsamlingen er grundejerforeningens højeste myndighed.



### § 11

Stk.1.  Den ordinære generalforsamling afholdes hvert år af marts måned i Favrskov Kommune.

Stk.2.  Generalforsamlingen indkaldes af bestyrelsen med mindst 3 ugers varsel ved skriftlig meddelelse til hver matrikel.

Stk.3.  Dagsordenen skal følge med indkaldelsen til generalforsamlingen. Det underskrevne årsregnskab, samt forslag til budget for det kommende regnskabsår, skal meddeles skriftligt til hver matrikel senest 8 dage før afholdelse af generalforsamlingen.

Stk.4.  Forslag, som medlemmer ønsker behandlet på den ordinære generalforsamling, skal være bestyrelsen i hænde senest 1 uge efter indkaldelsen og dermed 2 uger før afholdelsen af den ordinære generalforsamling. Indsendte forslag skal meddeles skriftligt til hver matrikel senest 1 uge før generalforsamlingen.

Stk.5.  Forslag, der ikke er på dagsordenen, kan ikke sættes til afstemning på generalforsamlingen.

Stk.6.  På den ordinære generalforsamling skal følgende punkter behandles:

1. Valg af dirigent.
2. Bestyrelsens beretning om det forløbne år.
3. Aflæggelse af regnskab, underskrevet af revisor og bestyrelsen.
4. Rettidigt indkomne forslag fra medlemmerne.
5. Vedtagelse af budget, herunder fastsættelse af kontingent.
6. Valg af bestyrelsesmedlemmer og suppleant.
7. Valg af revisor og revisorsuppleant.
8. Eventuelt.

Stk.7.  Ved skriftlig meddelelse til hver parcel forstås brev i parcellens postkasse eller, for de medlemmer der har oplyst det, en e-mail til den angivne adresse. Samt opslag på grundejerforeningens Facebook-side, så længe den haves.










### § 12

Stk.1.  Ekstraordinær generalforsamling indkaldes på samme måde og med samme varsel som den ordinære generalforsamling. Den indkaldes, når bestyrelsen mener det er nødvendigt, eller når mindst 1/3 af grundejerforeningens medlemmer (der ikke er i mere end en måneds restance til grundejerforeningen) skriftligt og med underskrift har ønsket det. 

Ønsket om ekstraordinær generalforsamling skal være ledsaget af de punkter, der skal optages på dagsordenen.

Stk.2.  Når ønsket om afholdelse af ekstraordinær generalforsamling er fremsat overfor bestyrelsen, skal generalforsamlingen afholdes inden 4 uger efter modtagelse af dette, idet juli måned ikke medregnes.

Stk.3.  Hvis ikke mindst 2/3 af de medlemmer, der har ønsket den ekstraordinære generalforsamling indkaldt, er til stede på generalforsamlingen, skal generalforsamlingen nægte at behandle dagsordenen.


### § 13

Stk.1.  Generalforsamlingen vælger en dirigent, der på generalforsamlingen afgør alle tvivlsspørgsmål om sagernes behandlingsmåde og stemmeafgivelsen. Dirigenten må ikke være medlem af bestyrelsen.

Stk.2.  Afstemningen sker ved håndsoprækning. Anonym skriftlig afstemning skal finde sted, såfremt et medlem kræver dette.

Stk.3.  Stemmeafgivelsen kan ikke ske ved skriftlig fuldmagt.

Stk.4.  Beslutninger træffes ved simpel stemmeflerhed, vedtægtsændringer dog med 2/3 stemmeflerhed af samtlige stemmeberettigede

Såfremt der på den ordinære generalforsamling ikke er fremmødt 2/3 af de stemmeberettigede, kan vedtægtsændringer besluttes ved simpel stemmeflerhed på en derefter indkaldt ekstraordinær generalforsamling.

Stk.4a. Vedtægtsændringer skal endvidere forelægges kommunen til godkendelse
  
Stk.5.  Over det på generalforsamlingen passerede, skal der udarbejdes et referat, der underskrives af dirigenten og formanden, hvorefter det har fuld beviskraft i enhver henseende.

Stk.6.  Senest en måned efter generalforsamlingen skal referat fra generalforsamlingen samt vedtaget budget, være skriftligt meddelt hver matrikel.




### § 14

Når der på generalforsamlingen er truffet gyldig beslutning om forhold af fælles interesse, er bestyrelsen bemyndiget til at underskrive for grundejerforeningens medlemmer i ethvert forhold, der er nødvendigt til gennemførelse af generalforsamlingens beslutning.


### § 15

Stk.1.  Bestyrelsen består af 4 medlemmer, der vælges af generalforsamlingen. Bestyrelsen konstituerer sig selv med formand, næstformand, kasserer og sekretær. 

Stk.2.  Bestyrelsesmedlemmer vælges for to år ad gangen. En suppleanter vælges hvert år for to år ad gangen. Der er 2 bestyrelsesmedlemmer på valg i lige årstal og 2 på valg i ulige årstal. Bestyrelsen afgør hvilke medlemmer, der afgår ved første ordinære generalforsamling. Genvalg kan finde sted.

Stk.3.  Hvis antallet af bestyrelsesmedlemmer ved afgang i årets løb, og efter at suppleanten er tiltrådt, bliver mindre end 3, skal bestyrelsen indkalde til ekstraordinær generalforsamling.

Stk.4.  Medlemmerne af grundejerforeningen har pligt til at modtage valg som medlem af bestyrelsen eller som suppleant og virke i disse funktioner i mindst et år inden for hver femårsperiode.

Stk.5.  Bestyrelseshverv er ulønnet.





### § 16

Stk.1.  Bestyrelsen har den daglige ledelse af grundejerforeningen og dens virksomhed, herunder drift og vedligeholdelse af fællesarealer og fællesanlæg, og udøver de administrative beføjelser, der er henlagt til grundejerforeningen.

Stk.2.  Bestyrelsen har ret til at ansætte og bestemme aflønningen m.v. af medarbejdere til drift og vedligeholdelse af fællesanlæg m.v.

Stk.3.  Bestyrelsen afholder møde, når formanden eller to medlemmer finder det nødvendigt, eller efter en på forhånd aftalt mødeplan.

Stk.4.  Bestyrelsen skal føre en beslutningsprotokol, der skal underskrives af bestyrelsen på næste møde.

Stk.5.  Bestyrelsen er beslutningsdygtig, når mindst 3 medlemmer giver møde.

Stk.6.  Bestyrelsens beslutning træffes ved en simpel stemmeflerhed. I tilfælde af stemmelighed er formandens stemme afgørende.

Stk.7.  Bestyrelsen kan til specielle opgaver nedsætte udvalg, der kan bestå af grundejerforeningens medlemmer uden for bestyrelsen.

Stk.10.  Ved formandsskifte fremsendes navn og adresse:
Favrskov kommune, Teknik og Miljø, e-mail: favrskov@favrskov.dk


### § 17

Grundejerforeningen tegnes over for tredjemand af et flertal af bestyrelsen eller af formanden og et bestyrelsesmedlem i forening.


## Kap. 6. Regnskab og revision


### § 18

Stk.1.  Grundejerforeningens regnskabsår løber fra 1. januar til 31. december. Første regnskabsår løber dog fra foreningens stiftelse 2. maj 2024 til 31. december 2024.

Stk.2.  Generalforsamlingen vælger hvert år en revisor og en revisorsuppleant for 2 år ad gangen. Genvalg kan finde sted.

Revisorerne og revisorsuppleanten kan være medlemmer af grundejerforeningen, men må ikke være indvalgt i bestyrelsen. Revisorerne og revisorsuppleant modtager ikke vederlag for arbejdet.

Stk.3.  Regnskabet tilstilles revisorerne og skal være revideret, såvel talmæssigt som kritisk, tids nok til, at en ekstrakt med revisorpåtegning kan offentliggøres jf §11, stk.3



### § 19

Medlemmernes indbetaling sker til det sted og på den måde, som angives af bestyrelsen. Grundejerforeningens midler indsættes i et anerkendt pengeinstitut i grundejerforeningens navn.


## Kap. 7. Forskellige bestemmelser

## § 23

I spørgsmål, som denne vedtægt ikke giver svar på, skal bestyrelsen afgøre og løse disse spørgsmål efter bedste evne og overbevisning. Bestyrelsen skal dog fremlægge sagen til medlemmernes godkendelse ved næste generalforsamling. I meget vigtige sager skal bestyrelsen indkalde til ekstraordinær generalforsamling.
